---
slug: creare-gratis-suonerie-per-iphone
published: true
title: Creare gratis suonerie per iPhone
publishDate: 15 Apr 2011
description: Una guida per creare suonerie personalizzate per iPhone gratuitamente.
---

In molti vorrebbero avere una suoneria personalizzata per il loro iPhone ma non sanno come fare. Una possibilità è acquistare una suoneria da iTunes, il costo non è molto alto ed è molto più sicuro rispetto ad altri canali dove dietro l’acquisto di una suoneria si cela l’iscrizione ad un abbonamento che può prosciugare una scheda telefonica nel giro di un mese senza che l’utente se ne accorga. L’alternativa gratuita c’è e non è necessario utilizzare nessun programma tranne iTunes. Eccovi i passi da fare:

<!--more-->

1. Selezionate all'interno della vostra libreria iTunes la canzone che volete come suoneria;
2. Cliccate col tasto destro sulla canzone e poi selezionate “informazioni”;
3. Vi si aprirà una finestra, voi andate nella scheda “opzioni”;
4. Selezionate un ora di inizio e di fine in modo tale che in totale il brano duri 30 secondi e premete ok;
5. Ora cliccate di nuovo col tasto destro sulla canzone e selezionate “crea versione AAC”;
6. Ora nella libreria troverete due canzoni con le stesse caratteristiche ma con durata diversa, una durerà 30 secondi clickate su quella col tasto destro e selezionate “mostra in Finder” o in Explorer (se usate Windows);
7. Una volta aperta la finestra rinominate il file da .m4a a .m4r e copiatelo sul desktop;
8. Cancellate la versione da 30 secondi della canzone dalla libreria di iTunes e trascinate il file .m4r dal desktop ad iTunes.

Se tutto è andato bene la vedrete come suoneria e potrete sincronizzarla sul vostro iPhone senza problemi.
