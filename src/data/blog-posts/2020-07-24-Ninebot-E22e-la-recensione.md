---
slug: ninebot-e22e-recensione
published: true
title: Ninebot E22e, la recensione
publishDate: 24 Jul 2020
description: La recensione del monopattino elettrico Ninebot E22e
---

Ho acquistato questo monopattino approfittando del bonus mobilità e volevo scrivere una breve recensione ora che l'ho provato per qualche settimana.

<!--more-->

### Come comprarlo

Ho acquistato il Ninebot E22e presso Amazon, è arrivato in meno di 24h ed il prezzo finale era di 499€. Ora il bonus mobilità non è più cumulabile con altri sconti ed il prezzo è salito a 549€. In ogni caso il bonus mobilità copre fino al 60% dell'acquisto ma con un massimo di 500€.

### L'assemblaggio

Il monopattino arriva già montato a parte il manubrio. Basta seguire le istruzioni per agganciarlo al resto della struttura. In tutto ci ho messo una decina di minuti. La struttura sembra abbastanza solida anche se è richiesto qualche piccolo aggiustamento. Per il resto il monopattino è pronto all'uso.

### La prima accensione

La prima cosa da fare è scaricare l'app Segway-Ninebot dal proprio store di riferimento ed eseguire la prima registrazione. Una volta fatto va collegato il monopattino all'app tramite bluetooth e a questo punto si hanno varie funzioni a disposizione:

- accensione/spegnimento delle luci
- blocco/sblocco del monopattino
- verifica della velocità dal telefono
- verifica della batteria residua
- avvisi su problemi tecnici
- aggiornamenti del firmware
- tutorial su come utilizzarlo
- possibilità di cambiare la modalità di guida (ECO-SPORT)
- possibilità di attivare il Cruise Control
- possibilità di rilevare dal telefono quando si frena

### La prova su strada

Ho notato che il monopattino va molto bene su strade lisce, mentre su pavè milanese e sampietrini le vibrazioni si sentono molto. La velocità massima è di 20km/h, questa è un limite imposto per legge.  
Il monopattino ha tre velocità:
- ECO: massimo 12km/h
- DRIVE: massimo 15km/h
- SPORT: massimo 20km/h con doppia pressione dell'acceleratore

### I freni

La frenata si può fare in tre modi:
- freno elettrico sull'acceleratore
- freno a pedale sulla ruota posteriore
- freno elettromagnetico sulla leva del freno sul manubrio

La leva del freno sul manubrio fa intervenire sia il freno elettrico che il freno della ruota anteriore. Per frenare di colpo vanno usati entrambi. Il freno posteriore è meccanico, utile in caso di emergenza.

### Cruise control e limitazioni

È presente il cruise control che mantiene la velocità costante dopo 5 secondi che si tiene premuto l'acceleratore. Per disattivarlo basta premere l'acceleratore o il freno.

### Pro

- Scendi dal treno e sei subito in ufficio
- Ottimo per parcheggiare sotto casa o in garage
- Ricarica veloce
- Ottima autonomia per la città
- Si spegne da solo dopo 10 minuti
- Luci anteriori e posteriori
- Ruote antiforatura

### Contro

- Prezzo alto
- È pesante da trasportare
- Non ha gli indicatori di direzione
- Non ha il campanello
- Non ha ammortizzatori

### Riassumendo

Il monopattino è ottimo per muoversi in città soprattutto nei tratti brevi. Se si usano i mezzi pubblici si può parcheggiare sotto casa o in ufficio. È un mezzo di trasporto ecologico e pratico. Il prezzo è alto ma la qualità costruttiva si vede. [Se siete interessati potete guardare altri dettagli qui](https://amzn.to/3eTkoWF).

Il monopattino inoltre va registrato sul sito del comune di residenza.
