---
slug: rss-cosa-sono-e-come-funzionano
published: true
title: RSS cosa sono e come funzionano
publishDate: 15 Apr 2011
description: Una spiegazione semplice e chiara del funzionamento degli RSS.
---

Ognuno di noi ha dei siti che consulta abitualmente, io personalmente controllo sempre il sito di Juliusdesign, Italianwebdesign e molti altri. Spesso capita di non trovare novità su un sito dalla nostra ultima visita, invece altre volte capita che le novità siano così tante che diventa difficile tenerne conto.

In questo ci vengono in aiuto gli RSS che sono dei files che letti da appositi programmi ci tengono aggiornati su ogni nuovo articolo aggiunto su un sito, a patto che quest’ultimo li supporti.  
Molti dei moderni browser integrano un lettore di RSS, però uno dei metodi più usati è una WebApp di Google, Google Reader. La comodità di quest’applicazione è che si possono leggere gli articoli via RSS con semplicità da ogni computer dal quale ci si colleghi, basta avere un accesso ad internet, un browser ed avere un account google.

Iscriversi a dei feed RSS è semplicissimo, basta andare sul sito desiderato e cercare un immagine con un link come questo:

![rss](http://www.ice.gov.it/rss/rss.jpg)

Cliccarci sopra, ed ora le possibilità sono due:  
1) Vi si apre la pagina di FeedBurner, da qui selezionate Google Reader ed in automatico avete le news del sito desiderato sulla vostra pagina di Google.  
2) Se invece vi si apre una pagina con del testo formattato come XML (gli RSS sono fondamentalmente dei file XML) allora basta copiare il link del file, aprire la pagina web di Google Reader, selezionare il pulsante iscriviti ed incollarci il link del file rss.

Congratulazioni ora sapete come usare uno degli strumenti più potenti di internet, con il quale è possibile tenersi aggiornati sulle notizie che ci interessano.

Prova ad iscriverti al mio RSS  
[qui](http://giuseppefrattura.website/feed.xml).
