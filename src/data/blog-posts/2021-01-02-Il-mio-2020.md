---
slug: il-mio-2020
published: true
title: Il mio 2020
publishDate: 02 Jan 2021
description: Com'è andato questo 2020 per me
---

Il 2020 è stato un anno diverso dagli altri, un'introduzione banale ma comunque vera. I mesi di lockdown sono stati davvero strani. Sono una persona che non soffre in maniera particolare la solitudine ma stare in casa per mesi è stata dura. Come fine del 2020 ed inizio del 2021 credo sia comunque giusto verificare in cosa sono migliorato ed in cosa no, che risultati ho ottenuto ed in cosa posso migliorare ancora.

<!--more-->

- [Libri letti](#libri)
- [Viaggi](#viaggi)
- [Il lavoro](#lavoro)
- [Sito](#sito)
- [La fotografia](#fotografia)
- [I miei acquisti](#acquisti)
- [Cose che vorrei fare nel 2021](#obiettivi2021)
- [Nota finale](#notaFinale)

### Libri letti {#libri}

Lavorando da casa è venuto meno il mio momento di lettura principale, il tragitto casa-lavoro. Quest'anno ho effettivamente letto molto di meno degli anni passati.

- [Factfulness - Hans Rosling](https://amzn.to/3huTiiS)
- [Nato fuori legge - Trevor Noah](https://amzn.to/3825XGY)

Non ancora finiti:
- [12 regole per la vita - Jordan Peterson](https://amzn.to/382Cjl1)
- [L'unica regola è che non ci sono regole - Reed Hastings](https://amzn.to/2WXgGvQ)

### Viaggi {#viaggi}

Nonostante il COVID19 tra Luglio e Settembre sono riuscito a viaggiare in Italia. Restando in Lombardia sono andato a **Sondrio** e **Tirano**, da lì ho preso il trenino rosso del Berna che mi ha portato a visitare per la prima volta **St. Moritz**, paesino svizzero bellissimo anche d'estate.

Nei giorni vicino ferragosto sono stato a **Sirmione** sul lago di Garda per qualche giorno in un B&B. Posto stupendo che da l'illusione di essere al mare.

A fine Settembre invece sono stato in **Sicilia** cinque giorni. Ho visitato Catania, Taormina, Noto e Ortigia.

### Il lavoro {#lavoro}

Il mio lavoro ha risentito del lockdown in modo notevole. A febbraio ho cambiato team e purtroppo in coincidenza con il lockdown è stata molto dura mettermi al passo dei miei colleghi principalmente perché non si lavorava in maniera agile e molte cose si documentavano male e spesso a voce. Così dopo una lunga ricerca ho deciso di cambiare e a Dicembre ho iniziato una nuova avventura in Sysdata.

### Il sito {#sito}

Quest'anno ho scritto sette articoli, meno degli anni passati. Ho in parte ridisegnato le pagine dell'[about me](/about) e aggiornato la pagina relativa [alla mia attrezzatura](/gear).

### La fotografia {#fotografia}

A causa del lockdown ho anche fotografato di meno rispetto gli anni passati. Ho recuperato durante l'estate. Ho sperimentato in maniera più continua il bianco e nero con risultati incoraggianti.

![La sicilia dalla leica Q2](/assets/2020/Q1000234.jpg)

Sono riuscito tra l'altro a trovare un'offerta interessante su una Leica Q2, che ho recensito [qui](/2019-04-05-Leica-Q2-la-prova), ed ho deciso di acquistarla presso New Old Camera.

### I miei acquisti {#acquisti}

Tra i miei acquisti principali quest'anno ci sono sicuramente il **Tapis Roulant** e la **Bici da Spinning**. Chi mi segue sa che sono abituato a correre ed in generale a fare sport ma il lockdown mi ha bloccato a casa per molto tempo.
Per questo motivo ho deciso di acquistare prima una spinning bike su Amazon, purtroppo la qualità di quest'ultima non si è rivelata altissima, in particolare è molto rumorosa. Così quando si è iniziato a parlare di "secondo lockdown" ho deciso di acquistare un tapis roulant da decathlon che uso ormai quasi quotidianamente.

Con l'ausilio del contributo statale e dopo essermi informato sul canale di [Andrea Galeazzi](https://www.youtube.com/c/AndreaGaleazzi/) ho deciso di acquistare un monopattino, il Ninebot e22s, che ho recensito [qui](/2020-07-24-Ninebot-E22e-la-recensione).
L'ho usato molto spesso durante la bella stagione, è ottimo per muoversi in città.

L'anno scorso provai appena uscita la Leica Q2 innamorandomene. Quest'anno l'ho trovata usata da New Old Camera e non me la sono lasciato sfuggire.

Durante il lockdown Google ha regalato 2 mesi di [Stadia Pro](https://stadia.google.com) e così l'ho provato. Non è stato amore a prima vista, in realtà non capivo come mai andasse male, lento. Poi ho capito che purtroppo la qualità del segnale wireless in camera mia era basso, così ho deciso di acquistare un extender del segnale via rete elettrica ed è migliorato (migliorando anche la qualità delle videocall). Quando poi tra fine novembre hanno messo in prevendita Cyberpunk 2077 con in offerta pad e Google Chromecast ho deciso di acquistarlo e per il momento mi sto trovando benissimo.

### Cose che vorrei fare nel 2021 {#obiettivi2021}

Lato viaggi mi piacerebbe molto visitare il Portogallo, tornare in Sicilia oppure andare in Sardegna.

Più vicino casa c'è sicuramente Firenze e l'idea di percorrere la [via degli dei](http://www.viadeglidei.it/il-percorso) da Bologna a Firenze.

Grazie all'acquisto del tapis roulant sto correndo molto spesso, l'obiettivo sarebbe quello di riuscire a concludere una Mezza maratona in un tempo accettabile per un amatore, sotto le due ore.

### Nota finale, il più bel regalo di Natale {#notaFinale}

Volevo condividere con voi anche il regalo di Natale più bello che ho ricevuto quest'anno: Baby Yoda / Grogu di Star Wars - The Mandalorian

![Baby Yoda](/assets/2020/Baby_yoda-Grogu.jpg)
