---
slug: il-mio-2022
published: true
title: Il mio 2022
publishDate: 04 Jan 2023
description: Riflessioni e bilancio personale dell'anno 2022
---

Anche il 2022 è finito, un anno molto intenso pieno di soddisfazioni ed eventi da ricordare. Provo come ogni anno a raccontarne qualcuno.

## Indice

- [Libri letti](#libri)
- [Viaggi](#viaggi)
- [Il lavoro](#lavoro)
- [La fotografia](#fotografia)
- [I miei acquisti](#acquisti)
- [Lo sport](#sport)
- [Cose che vorrei fare nel 2023](#obiettivi2023)

### Libri letti {#libri}

Nel 2022 ho finito solo 2 libri anche se ne ho iniziati vari senza però finirli:

- [Implacabile: From Good to Great to Unstoppable](https://amzn.to/3vFpHuZ)
- [IRONMAN: Allenamento, nutrizione e preparazione mentale](https://amzn.to/3GEFqAK)

Il primo libro è di un personal trainer dell'NBA che ha lavorato con grandi campioni, il secondo è una base dell'allenamento del triathlon ed in particolare della sua variante IRONMAN.

Se ti va puoi seguirmi su [Goodreads](https://www.goodreads.com/user/show/140134714-giuseppe-frattura) dove pubblico i libri che leggo.

### Viaggi {#viaggi}

Nel 2022 ho viaggiato principalmente in Italia, sono andato a trovare degli amici ad **Empoli** per un paio di giorni e con loro ho visitato anche **Firenze, Pisa e Livorno**.

[Post Instagram delle foto dei viaggi]

A fine anno approfittando della vicinanza da Milano sono andato al festival del torrone a **Cremona**.

### Il lavoro {#lavoro}

Il lavoro è rimasto lo stesso, continuo a lavorare in [MDOTM](https://www.mdotm.eu/) come DEVOPS Engineer. Ho imparato molte nuove tecnologie tra cui Docker, Ansible, ELK, Grafana e Prometheus.

### La fotografia {#fotografia}

La fotografia è andata molto bene durante quest'anno. Continuo ad usare la Leica Q2 con piacere ed ho avuto la possibilità di provare le Canon R5 ed R3, La Leica M11 e la Leica SL2r.

[Post Instagram delle foto]

### I miei acquisti {#acquisti}

Lavorando anche nel campo sistemistico ho acquistato un [Minipc](https://amzn.to/3GGibGw) a basso consumo da affiancare al mio Raspberry Pi 2 per il mio HomeLab.

Ho inoltre acquistato delle nuove cuffie insonorizzate della sony, le [WH-1000XM5](https://amzn.to/3GGGPXu). 
Lavorando in ufficio ho bisogno di alcuni momenti di tranquillità e silenzio. Per questo ho preso quelle che al momento sono le migliori cuffie con riduzione attiva del rumore e funzionano molto bene.

Essendomi dedicato di più allo sport ho deciso di passare dal mio Apple Watch 5 al [Garmin Fenix 7](https://amzn.to/3jTintd). Questo smartwatch ha delle caratteristiche molto interessanti per quanto riguarda lo sport. Permette anche di pianificare gare ed altri eventi per moltissimi sport, nonostante Apple si stia impegnando per rendere l'Apple Watch sempre più sportivo devo ammettere che in questo momento Garmin è un passo avanti.

### Lo sport {#sport}

Il 2022 per me è stato l'anno della corsa, con più di 800Km corsi e soprattutto è stato l'anno nel quale ho concluso la mia prima mezza maratona, a Napoli. Ho poi corso altre due mezze maratone ma purtroppo non ho notato miglioramenti sostanziali durante l'anno, per questo quest'anno dovrò lavorare sia lato "tecnica" di corsa che nell'incremento del VO2Max.

[Post Instagram delle foto della maratona]

### Cose che vorrei fare nel 2023 {#obiettivi2023}

Lato viaggi mi piacerebbe molto visitare il Portogallo, tornare in Sicilia oppure andare in Sardegna (esattamente come l'anno scorso).

C'è inoltre l'obiettivo di correre ancora di più e riuscire a concludere una maratona.