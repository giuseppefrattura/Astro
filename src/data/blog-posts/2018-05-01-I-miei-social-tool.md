---
slug: i-miei-social-tool
published: true
title: I miei social tool
publishDate: 06 May 2018
description: Per rafforzare la propria presenza sui social è utile usare dei tool
---

![Photo by NordWood Themes on Unsplash](../assets/nordwood-themes-359015-unsplash.jpg)

Da quando c'è stato il boom di Facebook tutti o quasi tutti abbiamo uno o più social network, per ragioni di tempo, di utilizzo e di moda ne utilizziamo alcuni più di altri. In questo articolo ti mostro qualche applicazione gratis o freemium che uso e che ti permetterà di essere presente su più social in meno tempo.

<!--more-->

C'è però da fare una premessa, ogni social ha le sue regole ed i suoi stili, Twitter ha il suo numero limitato di caratteri, Instagram è incentrato invece sulle foto, quindi quando si condivide qualcosa bisognerebbe creare un contenuto specifico in base al social network. Questo logicamente non è possibile per chi non lavora sui social ma li usa, come me, per divertimento. Ecco quindi che un immagine su Instagram è ricondivisa su Twitter e Facebook con la stessa descrizione o magari la stessa qualità.

Ti presento in questo articolo quelle che sono le applicazioni che uso per condividere sui social network che uso le mie foto o articoli che scrivo e/o leggo e ritengo interessanti.

### [Hootsuite](https://hootsuite.com/)
Che io ricordi dei tool in questa pagina hootsuite è il primo che ho iniziato ad usare. Oggi lo uso solo per Instagram perché consente gratuitamente di creare dei post da pc, programmarne fino a 30 stabilendone data ed orario di pubblicazione.

### [ifttt](https://ifttt.com/)
Sta per "if this then that" consente di mettersi in ascolto su un determinato social e quando succede un determinato evento (trigger) compiere una determinata azione su di un altro social. Mi piace perché è gratuito e supporta tantissime applicazioni. Purtroppo non supporta ancora [Vero](https://www.vero.co/).

### [Buffer](https://buffer.com/)
Anche questo è un tool gratuito con delle opzioni premium a pagamento. In particolare se non si paga si possono usare solo tre social network. Di Buffer uso molto l'integrazione con Chrome, mi consente di condividere un link su molte piattaforme tra le quali: Instagram Facebook, Twitter, Google Plus o Linkedin con una ottima possibilità di personalizzazione del post, sia per quanto riguarda il testo ma anche l'immagine di anteprima.

### Note di Osx / Evernote
Un'applicazione necessaria per prendere delle note in mobilità e ricondividerle con altri è senza dubbio necessaria. Ti elenco le tre che ho usato ed uso di più:
- **Notes di Mac OsX** che si sincronizza con la versione sul mio iPhone;
- **[Evernote](https://evernote.com/intl/it)** applicazione freemium che consente via applicazione o web di modificare file di testo e sincronizzarli online;
- **[Google Docs](https://docs.google.com/)** webapp online con gli equivalenti di Word, Excel e PowerPoint. Tutto completamente gratuito.

### [Wunderlist](https://www.wunderlist.com/#/lists/inbox)
Uso wunderlist per tener traccia delle cose da fare, esiste l'app web e quella mobile. La ritengo di facile utilizzo, integra la possibilità di impostare un orario e relativa notifica per lo svolgimento di un task.

### [Photoshop - Lightroom e Lightroom mobile](https://www.adobe.com/it/creativecloud/photography.html)
Uso molto i social per condividere le foto che faccio e ritengo necessario utilizzare Lightroom per il post processing dei Raw della mia fotocamera, ma anche degli scatti fatti con l'iPhone. Lightroom mobile consente di sincronizzare i tuoi scatti sul cellulare con la versione desktop aumentando di molto le possibilità di post processing di una foto.

Questi sono gli strumenti che uso, come avrai notato sono tutti gratis ad eccezione di Photoshop che costa 12€ al mese. Quali strumenti usi tu? Fammelo sapere con un commento.
