---
slug: come-preparare-un-porridge-fit
published: true
title: Come preparare un porridge fit
publishDate: 18 Aug 2017
description: Una colazione sana e nutriente a base di avena
---

![Porridge](https://scontent-mxp1-1.cdninstagram.com/t51.2885-15/e35/20838298_2007241186161581_5209741376668827648_n.jpg)

Preparare il porridge è facile e veloce, permette di fare una colazione buona, salutare e nutriente, vediamo quali sono i passi e gli ingredienti per creare questa ricetta fit.

<!--more-->

"L'avena è una fonte di carboidrati a lenta digestione, ricca di fibre e per questo in grado di fornire energia a lungo termine senza causare picchi insulinici. Tra tutti i cereali, detiene il primato di alimento più ricco in proteine (12,6-14,9%) e di sostanze grasse, tra cui l'essenziale acido linoleico."

Tratto da [my-personaltrainer](http://www.my-personaltrainer.it/nutrizione/avena.html)

È quindi un ottimo alimento per iniziare la giornata ed una delle sue ricette più conosciute è il porridge.

Il porridge si può preparare in molti modi, la mia coinquilina irlandese lo preparava mettendo dell'avena in una tazza, aggiungendo acqua calda e lasciando riposare il tutto la notte per mangiarlo a colazione. Inutile dire che a me non piaceva affatto, e secondo me neanche a lei....

Quella che ti descrivo in questa pagina è la ricetta del porridge fatto da me, ti servirà:

1. un pentolino
2. avena
3. acqua o latte
4. cacao amaro
5. miele

Per le quantità uso 50 grammi di avena e circa 100 grammi di latte vegetale, la quantità di latte può variare per questo bisogna fare un po' l'occhio.

Metto l'avena ed il latte nel pentolino inizio a scaldare a fuoco lento girando sempre aggiungendo il cacao amaro ed il miele. Non sono mai stato un amante del miele ma da quando ho iniziato a prenderne un cucchiaino la mattina mi sento più carico durante la giornata. Per la cottura bastano pochi minuti, quando il composto si compatta spengo il fuoco e lo verso in una ciotola, lo faccio raffreddare qualche minuto all'aria e dopo lo metto in frigo per mangiarlo la mattina seguente.

Quello che mi piace di questa ricetta è che la mattina dopo ha una consistenza budinosa ed è anche molto saziante, tipicamente aggiungo una frutta come una mela o una banana ed un caffè.

Ogniuno ha una sue versione con più o meno frutta, con addensanti o aromi, o ancora gocce di cioccolato. Qual'è la tua?
