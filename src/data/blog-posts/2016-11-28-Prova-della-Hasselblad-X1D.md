---
slug: prova-della-hasselblad-x1d
published: true
title: Prova della Hasselblad X1D
publishDate: 28 Nov 2016
description: Recensione della mirrorless medio formato Hasselblad X1D
---

![Hasselblad X1D]({{ site.url }}/assets/Hasselblad_X1D/Hasselblad_X1D.jpg)

Grazie agli amici di [NewOldCamera](http://www.newoldcamera.it) di Milano ho avuto la possibilità di provare per un'ora la Hasselblad X1D, una mirrorless Medio Formato dal valore superiore ai diecimila euro.

Delle fotocamere Mirrorless parlai in un mio vecchio articolo che trovi [qui]({% post_url 2012-02-14-fotocamere-evil-compatte-fuori-reflex-dentro %}).

La X1D è una fotocamera unica nel suo genere, praticamente tutti i marchi di reflex hanno una mirrorless ma la X1D è l'unica con un sensore medio formato, più grande quindi di un sensore Full Frame.

![Medium Format sensor size](https://4.img-dpreview.com/files/p/TS560x560~forums/57989520/b97c992fc27a4f77a8e08e23f38500e6)
*immagine da dpReview*

La risoluzione della fotocamera è da 50 megapixel, in pratica ogni RAW pesa sui 100MB quindi se si usano memory card lente si dovrà attendere un paio di secondi tra una foto e l'altra, con fotocamere del genere consiglio schede di memoria che superino i 100MB/sec in scrittura come la [Lexar Professional](http://amzn.to/2fWx09b).

Nella versione che ho provato io l'autofocus è disponibile solo al centro dell'inquadratura (non ho avuto abbastanza tempo per capire se fosse possibile spostarlo...), una caratteristica da non sottovalutare anche perché lo sfuocato su una medio formato è maggiore di quello sulle full frame e aps-c. Quando invece si usa la messa a fuoco manuale nel mirino elettronico si vede un ingrandimento della parte centrale per aumentare la precisione.

Nella fotocamera è possibile inserire due memory card SD, dal menu è possibile scegliere quale utilizzare.

L'interfaccia della fotocamera è molto semplice ed essenziale, funziona tutto tramite un display touch screen dove è possibile selezionare le varie impostazioni della macchina, è poi presente la classica corona in alto sulla destra, estraibile, che consente di cambiare le modalità di scatto della macchina fotografica.

Nonostante le dimensioni ed il peso la macchina ha un ottimo grip, risulta molto comoda anche dopo un'ora di utilizzo costante.
![Hasselblad X1D]({{ site.url }}/assets/Hasselblad_X1D/Hasselblad_X1D_1.jpg)

### La mia opinione

La Hasselblad X1D è sicuramente un'ottima macchina fotografica, non per tutti, ed il prezzo lo fa capire subito. Il medio formato da sicuramente grande soddisfazioni in condizioni di scarsa luminosità o di stampe di grande dimensioni, avere una macchina con 50 megapixel significa anche poter effettuare dei crop senza perdere qualità in stampa. Ha un prezzo molto alto anche perché è la prima nel suo genere, un prodotto unico che potrebbe rivoluzionare un intero segmento di mercato.

[![B1013713](https://c5.staticflickr.com/6/5460/30306722644_8a754bbe3b_z.jpg)](https://www.flickr.com/photos/giuseppefrattura/30306722644/in/album-72157676849188685/)

Se vuoi vedere qualche scatto di prova ti invito a visitare il mio [profilo flickr](https://www.flickr.com/photos/giuseppefrattura/albums/72157676849188685).
