---
slug: il-mio-2019
published: true
title: Il mio 2019
publishDate: 01 Gen 2020
description: Un resoconto personale dell'anno 2019 tra lavoro e vita privata
---

Anche questo 2019 è finito, un anno molto importante per me sia come viaggi che lavorativamente.

## Contenuti
- [Libri letti](#libri)
- [Viaggi](#viaggi) 
- [Il lavoro](#lavoro)
- [Casa](#casa)
- [La fotografia](#fotografia)
- [Aspettative del 2020](#aspettative)

## Libri letti {#libri}

In quest'anno ho letto meno libri rispetto gli anni passati, sia per il cambio di abitudini lavorative che per altri impegni. Pochi ma buoni:

- [Homo Deus](https://amzn.to/2FHx4bx)
- [L'uomo più ricco di babilonia](https://amzn.to/30dgxFy)
- [Factfulness (in corso)](https://amzn.to/383L2jN)

## Viaggi {#viaggi}

Per quanto riguarda i viaggi sono stato per due volte a **Barcellona**, per lavoro e per piacere. Entrambe le volte mi è piaciuta molto come città. Molto giovanile e con un clima fantastico. Altra città visitata è stata **Bergamo**.
Complice una giornata stupenda Bergamo mi è piaciuta tantissimo, molto pulita e a misura d'uomo. L'ho visitata nel periodo natalizio quindi piena di luminarie sia nella parte bassa che in quella alta.

## Il lavoro {#lavoro}

A Marzo ho cambiato lavoro iniziando a lavorare per una startup, **[Splittypay](https://www.splittypay.com/)**, lasciando così il mio precedente lavoro come consulente.
Lavorare in una startup è molto sfidante ma al tempo stesso interessante. Ho svolto vari tipi di compiti, dal programmatore al sistemista passando per l'architetto software e soprattutto partecipando a scelte di business, cosa che nelle normali aziende è molto difficile arrivare a fare.
Come tecnologie sono passato a lavorare con Spring 5 e SpringBoot per la parte cloud dell'applicazione.

## Casa {#casa}

Ho finalmente comprato casa a Milano, dopo più di due anni di ricerca sono riuscito a trovare una casa che unisse i miei bisogni alle mie possibilità. E' stato un traguardo importante anche perché vincola la mia vita a Milano a meno di offerte esorbitanti.

## La fotografia {#fotografia}

Verso la fine dell'anno ho comprato l'iPhone 11 Pro e sto usando principalmente questo come fotocamera. Nei viaggi ho avuto l'impressione che nelle foto fatte con l'iPhone e la Fuji X-T2 ci fosse una certa ripetitività. Tra l'altro il grandangolo dell'iPhone è più "wide" rispetto al mio 16mm.
Nonostante questo però la qualità delle foto della mirrorless sono comunque sempre superiori soprattutto quando il sole tramonta nonostante la modalità notturna.

## Aspettative del 2020 {#aspettative}

Spero in quest'anno di riuscire a **viaggiare** di più e visitare posti come la Sicilia e la Sardegna e magari Firenze con la scusa che ora lì lavora un mio amico.
Come viaggio più lungo invece c'è l'idea del **Portogallo** d'estate.

**Dimagrire** quei Kg di troppo messi su ultimamente.

E per ultimo riuscire a concludere una Mezza maratona.
