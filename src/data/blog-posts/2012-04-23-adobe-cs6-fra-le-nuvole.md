---
slug: adobe-cs6-fra-le-nuvole
published: true
title: Adobe CS6 fra le nuvole
publishDate: 23 Apr 2012
description: Novità e modalità di abbonamento della nuova Adobe Creative Suite 6
---

Manca poco meno di un mese dalla sua data di rilascio e la suite adobe fa già parlare di se, da una parte per le sue novità (quest'anno di più rispetto l'anno scorso) e dall'altra per una modalità di pagamento davvero particolare: la **Adobe Creative Cloud**.

Cloud è un nome che si sente sempre più spesso nel mondo dell'informatica, si riferisce, in effetti, a un tipo di elaborazione fatta via web senza che il client conosca effettivamente quale o dove sia il server che contiene le sue informazioni in questo momento. In questo caso con Adobe il Cloud è utilizzato solo per l'immagazzinamento dei salvataggi fino ad un massimo di 20GB.

La forza della Creative Cloud sta nella possibilità di poterla "Fittare" per uno o più mesi, partendo da prezzi di circa 50€ al mese per tutta la suite completa. Il prezzo della master collection è di 3000€ ai quale si deve aggiungere l'iva. Si nota subito che se si vuole usare sempre l'ultima versione conviene acquistare la Creative Cloud per un anno e poi finché non esce la successiva.

La suite conterrà sicuramente Photoshop nella versione CS6, una versione che in molti hanno già visto tramite una open beta, e vanta circa 600 voci in più, dopo che la versione 5.1 aveva un po' deluso per le poche novità.

Anche Dreamweaver avrà tante novità tra le quali l'integrazione con Sass e Less (due framework per lo sviluppo di css in modo agevolato), e soprattutto il supporto al design reattivo.

Flash è sicuramente uno dei componenti della suite più conosciuti, la Adobe dopo aver annunciato di aver abbandonato lo sviluppo di Flash per i contenuti web su dispositivi mobili ha deciso di continuare a rafforzare nella versione CS6 la possibilità di creare App per vari dispositivi mobili tra i quali iOS ed Android, pare che in questo caso si avranno delle prestazioni migliori ed un miglior flusso di lavoro.

Per approfondimenti:

- [Adobe manda CS6 nella nuvola](http://punto-informatico.it/3503957/PI/News/adobe-manda-cs6-nella-nuvola.aspx)
- [Adobe Dreamweaver CS6 embraces RWD](http://www.netmagazine.com/news/adobe-dreamweaver-cs6-embraces-rwd-121920)
- [Flash Pro CS6 aims to boost mobile gaming](http://www.netmagazine.com/news/flash-pro-cs6-aims-boost-mobile-gaming-121919)
- [Adobe's Cloud Math Means New Programs Will Sell for Less](http://www.businessweek.com/news/2012-04-23/adobe-s-cloud-math-means-new-programs-will-sell-for-less)
