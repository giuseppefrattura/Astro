---
slug: xiaomi-mi-yeelight
published: true
title: Xiaomi Mi Yeelight
publishDate: 17 Apr 2017
description: Recensione della lampadina smart Xiaomi Mi Yeelight per la domotica
---

![Xiaomi Mi Yeelight](/assets/XiaomiMiYeelight.jpg)

Affascinato dalla domotica e dalla possibilità di comandare, anche se solo in parte camera mia dal cellulare ho acquistato una lampadina [Xiaomi su Amazon](http://amzn.to/2pJ5iRY).

La lampadina in questione è di tipo led quindi nonostante sia smart consuma pochissima corrente. Si collega al wifi di casa e con l'app dedicata è possibile accenderla e spegnerla, modificarne l'intensità e il colore.

Una funzione interessante dell'applicazione è quella di impostare una sveglia, all'orario impostato la luce si accende svegliando (si spera) chi è in camera.

I difetti sono vari, uno dei primi che ho notato è che non è stata creata per essere commercializzata al di fuori della cina, infatti il manuale cartaceo è solo in cinese e l'applicazione per iPhone è solo in inglese o cinese, e per capire bene come dovesse funzionare ho dovuto cercare un po' su youtube.

Quando si sceglie di avere la luce colorata l'intensità della luce diminuisce ma non tantissimo, ed i colori selezionabili non sono poi tantissimi...

Le comodità però ci sono tutte, mi piace l'idea di poter accendere la luce dal cellulare soprattutto perché al giorno d'oggi tutti dormiamo con il cellulare sul comodino di fianco al letto e quindi senza bisogno di alzarsi posso accendere o spegnere la luce in camera.

Che ne pensi compreresti una luce smart come ho fatto io?
