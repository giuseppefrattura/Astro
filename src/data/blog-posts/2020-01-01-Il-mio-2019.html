---
layout: post
status: publish
published: true
title: Il mio 2019
description: "Com'è andato il 2019 per me"
date: '2020-01-01 12:06:54 +0200'
categories:
- Varie
tags:
background: '/img/posts/06.jpg'
---

<p>
  Anche questo 2019 è finito, un anno molto importante per me sia come viaggi che lavorativamente.
</p>
<!--more-->
<p>
    <ul>
      <li><a href="#libri">Libri letti</a></li>
      <li><a href="#viaggi">Viaggi</a></li>
      <li><a href="#lavoro">Il lavoro</a></li>
      <li><a href="#casa">Casa</a></li>
      <li><a href="#fotografia">La fotografia</a></li>
      <li><a href="#aspettative">Aspettative del 2020</a></li>
    </ul>
</p>

<p>

  <h2 id="libri">Libri letti</h2>
  In quest’anno ho letto meno libri rispetto gli anni passati, sia per il cambio di abitudini lavorative che per altri impegni. Pochi ma buoni:

  <ul>
    <li><a href="https://amzn.to/2FHx4bx">Homo Deus</a></li>
    <li><a href="https://amzn.to/30dgxFy">L'uomo più ricco di babilonia</a></li>
    <li><a href="https://amzn.to/383L2jN">Factfulness ( in corso )</a></li>
  </ul>
</p>

<p>
<h2 id="viaggi">Viaggi</h2>
Per quanto riguarda i viaggi sono stato per due volte a <strong>Barcellona</strong>, per lavoro e per piacere. Entrambe le volte mi è piaciuta molto come città. Molto giovanile e con un clima fantastico. Altra città visitata è stata <strong>Bergamo</strong>.
Complice una giornata stupenda Bergamo mi è piaciuta tantissimo, molto pulita e a misura d'uomo. L'ho visitata nel periodo natalizio quindi piena di luminarie sia nella parte bassa che in quella alta.
</p>
<p>
<h2 id="lavoro">Il lavoro</h2>
A Marzo ho cambiato lavoro iniziando a lavorare per una startup, <strong><a href="https://www.splittypay.com/">Splittypay</a></strong>, lasciando così il mio precedente lavoro come consulente.
Lavorare in una startup è molto sfidante ma al tempo stesso interessante. Ho svolto vari tipi di compiti, dal programmatore al sistemista passando per l’architetto software e soprattutto partecipando a scelte di business, cosa che nelle normali aziende è molto difficile arrivare a fare.
Come tecnologie sono passato a lavorare con Spring 5 e SpringBoot per la parte cloud dell'applicazione.
</p>
<p>
<h2 id="#casa">Casa</h2>
Ho finalmente comprato casa a Milano, dopo più di due anni di ricerca sono riuscito a trovare una casa che unisse i miei bisogni alle mie possibilità. E' stato un traguardo importante anche perché vincola la mia vita a Milano a meno di offerte esorbitanti.
</p>
<p>
<h2 id="#fotografia">La fotografia</h2>
Verso la fine dell'anno ho comprato l'iPhone 11 Pro e sto usando principalmente questo come fotocamera. Nei viaggi ho avuto l'impressione che nelle foto fatte con l'iPhone e la Fuji X-T2 ci fosse una certa ripetitività. Tra l'altro il grandangolo dell'iPhone è più "wide" rispetto al mio 16mm.
Nonostante questo però la qualità delle foto della mirrorless sono comunque sempre superiori soprattutto quando il sole tramonta nonostante la modalità notturna.
</p>

<p>
<h2 id="#aspettative">Aspettative del 2020</h2>
Spero in quest'anno di riuscire a <strong>viaggiare</strong> di più e visitare posti come la Sicilia e la Sardegna e magari Firenze con la scusa che ora lì lavora un mio amico.
Come viaggio più lungo invece c'è l'idea del <strong>Portogallo</strong> d'estate.
</br>
<strong>Dimagrire</strong> quei Kg di troppo messi su ultimamente.
</br>
E per ultimo riuscire a concludere una Mezza maratona.
</p>
