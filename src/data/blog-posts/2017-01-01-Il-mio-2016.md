---
slug: il-mio-2016
published: true
title: Il mio 2016
publishDate: 01 Jan 2017
description: Riflessioni e bilancio personale sull'anno 2016
---

Anche questo 2016 è finito, è giunto il momento di tirare le somme dell'anno, cosa ho fatto e cosa no, e cosa avrei voluto fare!

<!--more-->

### Lavoro

Dal punto di vista lavorativo ho trovato un ottimo equilibrio nell'azienda in cui lavoro, [Skillbill](http://www.skillbill.it/). Quest'anno ho lavorato su progetti Java ( 6 e 7 ) con un paio di eccezioni di front end con Javascript e React JS. L'anno nuovo inizia all'insegna di nuove tecnologie e progetti all'insegna del [BDD](https://en.wikipedia.org/wiki/Behavior-driven_development).

### Viaggi

Ho visitato la fredda Parigi a Febbraio, le 5 terre, Santa Maria Ligure, Portofino e Recco quest'estate. Poi Matera, Alberobello e Locorotondo i primi giorni di novembre, Verona e Torino a Dicembre. Non posso lamentarmi, probabilmente il 2016 è stato l'anno nel quale ho viaggiato di più, inizio il 2017 sperando di poter fare altri viaggi.

### Acquisti

Descrivere tutti gli acquisti che ho fatto non è molto utile, vorrei pero' descrivere i principali:

- Ho venduto il mio iPhone 6 da 16GB e acquistato un iPhone 6s da 64GB usato, il motivo principale è stata la memoria, 16GB sono veramente pochi se ami fare video e foto con il cellulare;
- Ho acquistato una lente usata per la mia Pentax, un 85mm Super-Takumar f1.9;
- Una [Elephone Cam 4K Elite](http://amzn.to/2hHsDnv), una versione economica della GoPro;
- L'apple watch series 2 Sport da 42mm;
- Ho comprato un pc desktop usato con windows, purtroppo il mio portatile non riesce a gestire bene i flussi video in 4K dell'iphone e della cam Elephone;
- Ho comprato anche nuovi occhiali da vista della Rayban modello Clubmaster.
- Un drone, il [SYMA X5UW](http://amzn.to/2isqg4P), si tratta di un drone giocattolo economico. Avrei preferito acquistare un DJI Phantom 3 ma mi è stato consigliato iniziare con un qualcosa di più economico ed ho optato per questo drone Syma che ha una videocamera hd-ready e la possibilità di vedere il video in diretta dal proprio cellulare.

### Libri

Letti:
- [Money - Tony Robbins](http://amzn.to/2hZDZiG)
- [Da 0 a 1 - Peter Thiel](http://amzn.to/2hDlCyT)
- [59 Secondi - Richard Wiseman](http://amzn.to/2hHiHsk)
- [L'arte di correre - Murakami Haruki](http://amzn.to/2iEuG8p)
- [Bigger Leaner Stronger - Michael Matthews](http://amzn.to/2iEvzhk)
- [Manuale di SEO gardening - Francesco Margherita](http://amzn.to/2hZFXzD)
- [Qualcuno con cui correre - David Grossman](http://amzn.to/2hHCZ6O)

Sto leggendo [L'arte della vittoria di Phil Knight](http://amzn.to/2h8KtPJ)

Libri acquistati ancora da leggere:
- [Pomodori verdi fritti al caffè di Whistle Stop di Fannie Flagg](http://amzn.to/2hHcr5L);
- [La Forza della Ragione (Opere di Oriana Fallaci)](http://amzn.to/2hH14c9);
- Project Invictus e Project Strength.

### Visite

Anche tra musei e visite il 2016 si è dimostrato un anno molto interessante, in particolare ho visitato a Milano:
- La pinacoteca di brera;
- Il cimitero monumentale;
- La pietà di Michelangelo nel museo del castello sforzesco.

A Napoli ho visitato invece:
- La Certosa di San Martino adiacente all'omonimo castello;
- Il Castel Dell'ovo;
- Il Maschio Angioino;

### Sport

Nel 2016 ho continuato a praticare sia palestra che corsa, in particolare per la corsa co partecipato a due eventi amatoriali da 10Km a Milano, la DJTen di Radio DJ e la Stramilano. L'obiettivo sarebbe quello di arrivare a fare una mezza maratona ma per il momento il traguardo è molto lontano. Per la palestra il risultato è stato abbastanza più soddisfacente, quest'estate si intravedeva la famigerata tartaruga! Certo c'è ancora molto su cui lavorare ma continuo ad allenarmi con piacere.

### Cosa ha in serbo il 2017 per me?

La domanda è sbagliata, cosa ho in serbo "io" per il 2017! Sicuramente continuare con i buoni propositi di miglioramento del 2016 sia come informatico che come atleta amatoriale. Ci sono poi dei piccoli progetti secondari che ho creato nella speranza di avere un piccolo surplus economico che vorrei poter portare a conclusione in quest'anno.
