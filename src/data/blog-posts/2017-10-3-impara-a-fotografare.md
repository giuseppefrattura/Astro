---
slug: impara-a-fotografare
published: true
title: Non ti serve una nuova macchina fotografica, impara a fotografare
publishDate: 03 Oct 2017
description: Bisogna imparare a difendersi dal marketing delle aziende produttrici di macchine fotografiche
---

![Nikon D850]({{ site.url }}/assets/nikon_D850.png)

Da poco è uscita la nuova ammiraglia Nikon, la D850 che promette scatti incredibili anche di notte, risoluzione di 45 MegaPixel, possibilità di fare dei video Timelapse in 8K, video in 4K insomma di tutto di più. Le case produttrici di macchine fotografiche creano sempre nuovi modelli migliorando sempre, rendendo obsoleti i modelli vecchi e facendo credere i molti amatori che sia necessario sostituire la propria camera.

La verità è che (come dice il titolo) spesso non ti serve una nuova macchina fotografica ma devi migliorare come fotografo. Quando esce un nuovo modello di macchina fotografica le case produttrici per fartelo acquistare propongono scatti dei migliori fotografi in circolazione con le loro macchine nuove, tutto per farti credere che se non fai belle foto non è colpa tua ma della tua attrezzatura.

Acquistare sempre l'ultimo modello può avere un senso se sei un fotografo o se hai abbastanza soldi da non dare importanza al costo di una macchina fotografica. Da quando si è passati al digitale poi le fotocamere diventano obsolete nel giro di pochi anni perdendo quindi molto valore, tanto che quando si ha un budget ridotto conviene sempre comprare una fotocamera uscita da poco ma di fascia economica che una fotocamera più vecchia ma professionale. In generale conviene investire sempre più sulle lenti che mantengono meglio il loro valore nel tempo.

Oltre questo ritengo che nel mio caso personale il problema delle mie foto sia ancora il fotografo, oltre a trovare delle nuove location un amatore dovrebbe provare a passare più tempo a fotografare e a guardare fotografie di altri con spirito critico ad esempio su [instagram](https://www.instagram.com/giuseppefrattura), [500px](https://500px.com/giuseppefrattura) o [Flickr](https://www.flickr.com/photos/giuseppefrattura/) e [Eyeem](https://www.eyeem.com/u/giuseppefrattura) ci sono molti fotografi davvero in gamba (anche se i link puntano ai miei profili...).

Capitolo a parte riguarda la postproduzione che molti sottovalutano ma che è in realtà parte fondamentale del workflow di ogni fotografo serio.

Ti lascio con [un articolo su delle foto scattate in formula 1 con una macchina fotografica di 104 anni](http://www.intoourworld.com/photographer-shoots-formula-1-with-104-year-old-camera-and-heres-the-results/) e il [link ad un post su facebook di Giovanna Griffo sull'argomento](https://www.facebook.com/GiovannaGriffo.Photographer/posts/1431755250236138).

Per ultimo un video del canale The Art of Photography:
{{< youtube U4bhXRdAGOU >}}
