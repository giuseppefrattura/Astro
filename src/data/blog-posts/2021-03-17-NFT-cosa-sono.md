---
slug: nft-cosa-sono
published: true
title: NFT, cosa sono
publishDate: 17 Mar 2021
description: I non-fungible token ed il loro utilizzo nel mondo dell'arte
---

Gli NFT sono diventati negli ultimi giorni argomento di interesse sia per gli artisti che i tecnici. Gli artisti provano a vendere opere d'arte digitale mentre i tecnici sono affascinati da come questi siano sofisticati ed al contempo facili da usere. In questo articolo proverò in maniera semplice a spiegare esattamente cosa sono gli NFT e perché possono cambiare l'idea che abbiamo di una galleria d'arte.

<!--more-->

### Definizione

Un **token non fungibile** (non-fungible token, o NFT) è un tipo speciale di token crittografico che rappresenta qualcosa di unico; i gettoni non fungibili non sono quindi reciprocamente intercambiabili. Ciò è in contrasto con le criptovalute, come bitcoin e molti token di rete o di utilità, che sono per loro stessa natura fungibili.
[Fonte Wikipedia](https://it.wikipedia.org/wiki/Non-fungible_token).

### Cos'è Ethereum

Ethereum è una Moneta virtuale "simile" al Bitcoin ma che si basa su una blockchain diversa. [Dei bitcoin e della loro blockchain ho scritto in un altro articolo](/2018-06-15-Cosa-sono-i-bitcoin), la grossa differenza è cosa si memorizza nei blocchi della blockchain,
in quella del Bitcoin ci sono i dati del mittente, del destinatario e l'ammontare della cifra, in quella degli Ethereum c'è invece uno Smart Contract, si tratta di una vera e propria applicazione scritta in un linguaggio chiamato Simplicity.

### Come funziona Ethereum con gli NFT

Per poter vendere un ogetto "da collezione" digitale è necessario che qualcuno provi la sua unicità. Per questo si usa la blockchain di Ehereum che non contiene solo le informazionidell'acquirente e del venditore ma anche dell'opera in se in un token.
Ogni token è unico. Gli NFT contengono metadati che certificano la creazione dell'opera, chi l'ha realizzata e altre informazioni che vengono combinate con una funzione hash crittografica ottenendo l'identificazione.
Esistono due tipi di standard ( i più conosciuti al momento ) il 721 ed il 1155. Il 721 associa ad ogni token un contract ( un'applicazione ), nel secondo standard invece ogni contract può gestire piu token.

### I giochi di collezioni

La possibilità di creare delle collezioni con la blockchain di Ethereum non è certo stata scoperta da poco, sono anni che esistono giochi come [cryptopunks](https://www.larvalabs.com/cryptopunks) o [CryptoKitties](https://www.cryptokitties.co/)
che però grazie all'attuale interesse stanno avendo un forte successo economico.

### Gli acquisti più importanti

La Gif di **Nyan Cat** è stata venduta per circa 480 mila euro.  
Il primo tweet di **Jack Dorsey** ( creatore di Twitter ) è andato oltre i 2,5 milioni di dollari.  
Il record è dell'opera **Everydays: the first 5000 days** di Beeple, venduta per 69,3 milioni di dollari messa all'asta da Christie's.

La cosa interessante è che i dati comunicati ufficialmente ignorano il fatto che i pagamenti siano stati fatti in Ethereum e che per loro natura hanno un costo per il trasferimento. In realtà ha un costo anche mettere un NFT all'asta.

### Gli NFT nel mondo della musica

I primi ad aver utilizzato gli NFT nel mondo della musica sono i **Kings of Leon**, hanno infatti pubblicato il loro ultimo album via NFT a Marzo 2021 in un edizione che include anche un Vinile e contenuti extra.

### La canzone di Elon Musk

Non poteva mancare l'NFT di Elon Musk, che ha creato questo video dichiarando di volerlo vendere come NFT.

<blockquote class="twitter-tweet"><p lang="en" dir="ltr">I'm selling this song about NFTs as an NFT <a href="https://t.co/B4EZLlesPx">pic.twitter.com/B4EZLlesPx</a></p>&mdash; Elon Musk (@elonmusk) <a href="https://twitter.com/elonmusk/status/1371549960030842893?ref_src=twsrc%5Etfw">March 15, 2021</a></blockquote>

### Dove comprare NFT

Esistono vari marketplace dove è possibile partecipare alle aste per gli NFTo anche venderli. I più popolari sono [OpenSea](https://opensea.io/), [Nifty Gateway](https://niftygateway.com/).

### Conclusioni

Essendo un argomento molto interessante volevo discuterne sul mio sito, bisogna ancora capire se si tratta solo di una moda oppure un nuovo modo di vivere il collezionismo con i suoi pro ed i suoi contro.
