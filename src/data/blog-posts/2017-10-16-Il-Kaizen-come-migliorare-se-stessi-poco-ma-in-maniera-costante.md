---
slug: il-kaizen-come-migliorare-se-stessi
published: true
title: Il Kaizen, come migliorare se stessi poco ma in maniera costante
publishDate: 20 Oct 2017
description: Kaizen è una filosofia orientale che professa un continuo e costante miglioramento
---

![Kaizen](../assets/aaron-burden-kaizen.jpg)

Da anni ormai studio e sono interessato al miglioramento personale, in particolare leggo libri e vedo video su quest'argomento. Tra gli autori più importanti ci sono Tony Robins e il suo allievo italiano Roberto Re ma anche Tim Ferris e altri che trovo nella rete.

C'è un particolare un concetto orientale che mi ha affascinato, il [Kaizen](https://it.wikipedia.org/wiki/Kaizen). Il Kaizen è la composizione di due parole giapponesi, KAI (cambiamento, miglioramento) e ZEN (buono, migliore), consiste nel provare a migliorarsi poco e in maniera costante ogni giorno. Pensa se potessi migliorarti dell'1% ogni giorno in un campo particolare. Nel breve periodo può sembrare senza senso o inutile ma nel lungo periodo porta a grandi risultati.

Un'azienda (non a caso Giapponese) che crea macchine fotografiche ha adottato questa metodologia, la [Fujifilm](https://petapixel.com/2013/04/29/fujifilm-constant-improvement-and-the-philosophy-of-kaizen). In particolare si occupa di rilasciare sempre aggiornamenti del software della macchina migliorandone le performance, riducendo così l'obsolescenza dei suoi prodotti. Questo a sua volta porta ad una maggiore fiducia da parte dei consumatori perché assoceranno a quelle macchine fotografiche un maggiore valore nel tempo.

**L'applicazione del Kaizen nella propria vita può portare grandi benefici soprattutto se si delineano con precisione i propri obiettivi.** Ad esempio chi vuole riuscire a correre una maratona dovrà prima capire quanto riesce a correre, poi allenarsi in maniera costante senza mai strafare in modo da migliorare in maniera costante. Ugualmente in una dieta l'obiettivo potrebbe essere perdere anche solo 500 grammi a settimana ma senza soffrire troppo la fame o senza stravolgere le proprie abitudini.

In conclusione il kaizen più che un metodo è uno stile di vita, molto diverso dal nostro dove ormai siamo abituati ad avere tutto quello che vogliamo subito e che ci spinge a non ritenere raggiungibile un risultato se questo comporta uno sforzo duraturo.
